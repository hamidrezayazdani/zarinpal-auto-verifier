## ❓ چرا این افزونه؟
**به دلیل اختلالات گسترده اینترنت** در روزهای اخیر، ممکن است برخی از مشتریان شما که پرداخت موفق در زرین پال داشتند، پس از تراکنش موفق، به وب‌سایت شما ارجاع داده نشوند که باعث می‌شود تراکنش آن‌ها در سایت شما وریفای نشده و طبیعتاً وضعیت سفارششان «در انتظار پرداخت» مانده و بر اساس تنظیمات ووکامرس، به صورت خودکار لغو شوند.
این افزونه هر 30 دقیقه لیست تراکنش‌های موفق ولی وریفای نشده از زرین پال را دریافت می‌کند و در صورتی که قبلاً توسط افزونه وریفای نشده باشند، آن‌ها را وریفای کرده، وضعیت سفارش را به «در حال انجام» تغییر داده و شماره رهگیری و اطلاعات دیگر را به متای سفارش اضافه می‌کند.

### نحوۀ استفاده:
- این افزونه به نصب و فعال‌سازی زرین پال نیاز دارد، در صورتی که افزونۀ زرین پال نصب یا فعال نباشد، بدون هیچ خطایی اجرا نخواهد شد.
- فقط افزونه را نصب کنید، از این به بعد هر 30 دقیقه کدهای مربوطه به صورت خودکار اجرا خواهند شد.

> [!NOTE]
> ✅ افزونه فقط بر سفارشاتی که پس از نصب و فعال‌سازی آن ثبت می‌شوند اثر می‌گذارد، علت آن هم مشخص است: **ممکن است شما به سفارشات پیشین ترتیب اثر داده باشید و نمیخواهید که وضعیت آنها تغییر کند.**
> 
> ✅ سفارشاتی که لغو شده باشند شامل تغییرات نخواهند بود.
> 
> ✅ این افزونه با قابلیت **HPOS** ووکامرس نیز هماهنگ است، همان‌طور که در حالت غیرفعال بودن این قابلیت، به خوبی کار می‌کند.
